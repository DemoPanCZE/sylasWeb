<!DOCTYPE html>
<html lang="cs">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="icon" href="images/favicon.svg">
    <link rel="stylesheet" href="style.css">
    <title>Sylas</title>
</head>
<body>
    <nav>
        <ul>
            <li> <img src="images/lolLogo.svg" width="40" alt="Logo"></li>
            <li> <a href="index.html">Úvod</a></li>
            <li> <a class="navCurrentPage" href="lore.html">Příběh</a></li>
            <li> <a href="ablility.html">Schopnosti</a></li>
            <li> <a href="build.html">Build</a></li>
            <li> <a href="skins.html">Skiny</a></li>
        </ul>
    </nav>

    <header>
        <div class="hero-image">
            <h1 class="hero-text">Sylas</h1>
            <h2 class="hero-text">Nespoutaný</h2>
        </div>
    </header>

    <article class="loreContent">
        <h3>Životopis</h3>
        <hr class="loreHr">
        <p>Mág Sylas ze Stokařova se narodil do chudé demacijské rodiny a jeho osud tak byl vlastně už od prvního nádechu zpečetěn. Ačkoliv jeho rodiče pocházeli z nižších vrstev, byli pevnými zastánci ideálů své země. Když tedy zjistili, že je jejich syn „poznamenán“ magickými schopnostmi, přinutili ho, aby se sám nahlásil královským lovcům mágů.</p>
        <p>Lovce zaujal hochův neobvyklý dar vycítit přítomnost magie a začali Sylase využívat k hledání jiných mágů žijících mezi obyvatelstvem. Poprvé díky tomu nabyl přesvědčení, že před sebou přeci jen má budoucnost – život zasvěcený službě své zemi – a vykonával své povinnosti s nejvyšší oddaností. Byl hrdý, avšak osamělý, jelikož se nesměl stýkat s nikým než s lovci, které doprovázel.</p>
        <p>Při své práci si Sylas začal uvědomovat, že přítomnost magie je mnohem četnější, než byla Demacie ochotná připustit. Záblesky skryté síly cítil dokonce i mezi boháči a urozenými… z nichž někteří patřili mezi nejhlasitější hanobitele mágů. Ovšem zatímco chudé čekal za jejich poznamenání trest, na mocné byl jakýkoliv zákon krátký. Toto pokrytectví zaselo do Sylasovy mysli první semínka nejistoty.</p>
        <p>Pochybnosti jej pak ovládly v plné síle při osudové události, kdy společně se svými lovci narazil na mága žijícího na jedné samotě. Když Sylas zjistil, že to je jen mladá dívenka, bylo mu jí líto. Snažil se ji ochránit před lovci mágů, ovšem nedopatřením se otřel o její kůži. Dívčina magie projela Sylasovým tělem, avšak místo aby jej zabila, vystřelila z jeho rukou v záblescích syrové, nekontrolovatelné energie. On sám do té doby neměl o tomto svém nadání nejmenšího ponětí a výsledkem byla smrt tří lidí, mezi nimi i starého lovce mágů.</p>
        <p>Sylas věděl, že by byl prohlášen za vraha, a tak se rozhodl utéct a rychle si vysloužil pověst jednoho z nejnebezpečnějších mágů v Demacii. Když jej tedy lovci mágů dopadli, neměli s ním slitování.</p>
        <p>Navzdory svému mládí byl Sylas odsouzen k doživotnímu žaláři.</p>
        <p>Zmíral v nejtemnějších hlubinách vězení lovců mágů a ruce mu tížily petricitové okovy potlačující magii. Když tímto způsobem přišel o svůj nadpřirozený zrak, změnilo se jeho srdce na kámen stejně pevný jako ten, jehož byl vězněm, a snil o tom, že se pomstí každému, kdo měl na jeho bídném osudu podíl.</p>
        <p>Po patnácti letech utrpení jej začala navštěvovat mladá dobrovolnice z řad Iluminátorů. Jmenovala se Luxanna. I přes své okovy v ní Sylas rozpoznal výjimečně mocnou čarodějku a v průběhu času se mezi nimi vytvořilo neobvyklé a přísně tajné pouto. Výměnou za Sylasovy vědomosti ohledně ovládání magie mu Lux vyprávěla o světě mimo jeho celu a nosila mu všechny knihy, o které si řekl.</p>
        <p>Po čase dívku obratným manipulováním přesvědčil, aby mu do cely propašovala zakázaný grimoár – původní zápisky slavného sochaře Duranda, které se dopodrobna zaobíraly jeho prací s petricitem.</p>
        <p>Ta kniha Sylasovi odhalila tajemství kamene. Petricit sice tvořil základ demacijské obrany před nepřátelskými čaroději, on však pochopil, že magii nepotlačuje, nýbrž pohlcuje.</p>
        <p>A Sylase napadlo, že když je ta moc v petricitu uvězněná… mohl by ji nějak uvolnit.</p>
        <p>Potřeboval jen zdroj magie. Zdroj, jakým byla Lux.</p>
        <p>Ta už ale za Sylasem znovu nezašla. Její rodina, mocná Korunní stráž, se totiž o jejích návštěvách dozvěděla a zuřila, že Lux porušovala zákon a pomáhala bídnému zločinci. Bez dalšího vysvětlení byl vydán rozkaz k Sylasově popravě.</p>
        <p>Lux pod tribunou žadonila o milost pro svého přítele, jenže marně. Ovšem když se kolem ní kat prosmekl, aby pozvedl svůj meč, Sylasovi se podařilo Lux dotknout. Její energie se přesně dle jeho předpokladů vlila do petricitových okovů, ve kterých čekala na probuzení – a s pomocí této ukradené magie se Sylas v jediném oslepujícím výbuchu osvobodil a ušetřil život pouze vyděšené mladé členky rodu Korunní stráže.</p>
        <p>Opustil vězení lovců mágů ne jako vyvrhel, nýbrž jako nový nezlomný symbol všech ubohých a pronásledovaných obyvatel Demacie. Na svých tajných cestách po království dal dohromady skupinu vyhnaných mágů... Možná však vždycky věděl, že ani jejich společná síla nebude stačit na to, aby svrhli trůn.</p>
        <p>A právě proto se Sylas s tlupou svých nejbližších stoupenců a několika otužilých volků nakonec vydal přes severní hory do zamrzlé freljordské tundry.</p>
        <p>Tam hledá nové spojence a silnou živelnou magii z prastarých legend, aby se mohl vrátit do Demacie a zničit utlačovatelský režim, kvůli kterému on a ostatní mágové tak dlouho trpěli.</p>
    </article>
</body>
</html>